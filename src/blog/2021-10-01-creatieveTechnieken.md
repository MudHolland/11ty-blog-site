---
title: Creatieve Technieken
description: Bij het vak Creatieve Technieken hebben we een aantal creatieve
  methodes geleerd om tot originele resultaten te komen.
author: Dennis Ulijn
date: 2021-05-01
tags:
  - crede
  - featured
image: /assets/blog/m1-lwg1-small.png
imageAlt: LWG1 - Schetsen van tandenborstels en bruggen
---
Ik werk graag met digitale tools. Dit is gedreven door mijn gevoel dat ik niet goed kan schetsen. Om dit uit te dagen heb ik me op meerdere punten geforceerd om op papier te schetsen met verschillende gereedschappen: potlood, stiften, verf, e.d. in plaats van met digitale tools te beginnen. Je ziet mijn analyserende werkwijze in de aantekeningen.

![LWG1 - Schetsen van tandenborstels en bruggenn](/assets/blog/m1-lwg1-schetsen.png "Title: LWG1 - Schetsen van tandenborstels en bruggenn")

### Creatieve Sessie

Voor de creatieve sessie heb ik met verschillende afdelingen van het bedrijf waar ik werk een probleem genomen dat momenteel speelt. Deze hebben we behandeld met de technieken die ik tijdens het vak Creatieve Technieken heb geleerd. Tijdens deze sessie heb ik de planning geleid, maar de inhoud kwam van de spelers zelf. De vraagstelling hierin was:

> "Kunnen wij voor en met het mechanische ontwikkelingsteam nieuwe ideeën genereren waarmee een tableau van een beeldschermloep kan worden ontwikkeld dat meer stabiliteit en stevigheid in alle richtingen levert, omdat deze momenteel te veel speling heeft?"

Hierin zijn vele ideeën naar boven gekomen waarin Tom, de mechanisch ontwikkelaar, heeft aangegeven tot vernieuwende inzichten te zijn gekomen. Hij kan vooruit met de gevonden oplossingen. Om haalbaarheid te toetsen heb ik zelf geprototypet door wigvormige remblokjes te snijden en deze op een manier in de geleiders te laten vallen dat deze naast hun remmende functie, ook direct een stabiliserende functie krijgen.

![LWG1 - Acuity onderkant en schets van mijn voorgestelde oplossingg](/assets/blog/m1-lwg1-acuity-onderkant-oplossing.png "LWG1 - Acuity onderkant en schets van mijn voorgestelde oplossingg")

![LWG1 - Acuity oplossing prototypee](/assets/blog/m1-lwg1-acuity-prototype.png "LWG1 - Acuity oplossing prototypee")